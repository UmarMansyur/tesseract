Indikator
3.1.1 Mengidentifikasi macam laporan observasi

Lalampa'an

Bâḍâna teknologi, akadhi teknologi komunikasi panèka ampon bâratta kabâḍâ'ânna èman-ka'ḍimman. Ḍâri kottha kantos sa-dhisa samangkèn bânnya' aghuna'aghi HP. Asabâb bânnya' manfa'addhâ è jhâman samangkèn. Manabi bâḍâ parlona cokop mècè' HP terrossaghi mèlè nomerra pasèra sè èkakarep sè èyajhâghâ adhâ-kandhâ, bisa jhughân ngèrèm otabâ nyerrat SMS ka'angguy ngèrèm kabhâr ḍâ' ka sè èkasokanè. Manfa'at laènnèpon bâḍâna teknologi panèka maghâmpang ḍâ' pasèra'a bisaos ka'anggguy nyarè infomasi neng internet. Ḍâ' rèḍ-morèd opamana ka'angguy nyarè bhâb jhâjhârbâ'ân sè èyanggâp malarat bisa èsarè neng panèka. Nangèng ta' sakonè' jhughân rogina manabi teknologi panèka èghuna'aghi sala. Bânnya' bhâr-kabhâr sè ta' saè sabâb kasala'an sè aghuna'aghi teknologi. Ghumantong ḍâ' bâng-sèbângnga orèng ḍâlem aghuna'aghi teknologi kodhu ngastètè.
Lalampa'an sè kapèng sèttong panèka ajhârbâ'âghiyâ ponapa sè èmaksod teks laporan hasèl observasi. Teks hasèl observasi èngghi panèka teks sè èssèna jhâjhârbâ'ân ḍâri hasèl-hasèl panalèktèghân. Èssèna mongghu kabâḍâ'ân sè nyata/ masthè, jhârna' jhâjhârbâ'ânna tor birjhi'ânna. Teks hasèl observasi bisa èghâlimpo'aghi mènorot objèk sè ètalèktèghi. Objèk kasebbhut bisa aropa kèban, tombuwân, kennengngân, otabâ kadhâddhiyân alam. Bâḍâ jhughân aropa laporan hasèl percobaan / panalèktèghân. Manabi ghâpanèka sè parlo ètalèktèghi kabâḍâ'ân sabellunna sareng