PYATORAN PANGANGGHIT

Sapèsan amojhi sokkor ḍâ' Allah sè Amorbâ Jhâghât, buku "SEKKAR ANOM" ampon lastarè è eccap.
Buku ka'ḍinto èkaparlo mongghu morèd SMP/MTs, akor sareng KTSP taon 2013. Pramèla ḍâri ka'ḍinto èso'on ḍâ' sadhâjâ ghuru sè molang neng SMP/MTs ngakorraghi ḍâ' sadhâjâ pandhuman sè ampon ètantowaghi neng Kurikulum kasebbhut.
Tanto bisaos neng buku ka'ḍinto bâḍâ pan-saponapan parkara sè korang sondhuk mongghu pamangghi para ghuru. Pangangghit ampon atarèka masamporna'a èssèna buku ka'ḍinto, namong sadhâjâna tabâtes ḍâ' kamampowan sè èsanḍhâng pangangghit.
Tambâ'ân pamangghi para ghuru ngambri sampornana buku ka'ḍinto, pangangghit mator sakalangkong.